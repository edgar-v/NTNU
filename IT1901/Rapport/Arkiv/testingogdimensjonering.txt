Testing

Under utviklingen av applikasjonen følte vi behovet for å ha automatiske
tester som vi kunne kjøre for å teste at ny funksjonalitet ikke brakk
funksjonalitet som var laget i en eldre sprint. Derfor brukte vi Java sitt
JUnit testrammeverk for å kjøre testene våre. Testene våre gikk ut på å
sende HTTP-forespørsler til Raspberry PI-en for så å sjekke at vi fikk en OK status
melding tilbake hvis forespørselen innehold gyldig innformasjon, og en
feilmelding hvis det var felter som manglet, feil passord, brukeren ikke
eksisterer osv.

I tillegg til automatiske tester gjorde vi noen brukertester underveis. Dette
vil si at vi gav en tablet med applikasjonen installert til en uvitende person
som ikke hadde erfaring med programmet slik at vi kunne teste
brukervennligheten, men også om brukeren kunne finne noen feil som vi selv ikke
kunne se. Dette gjorde at vi kunne fikse en del feil som vi kanskje ellers ikke
hadde oppdaget. Brukertestingen vår var ikke helt optimal siden vi ikke fikk
testet applikasjonen på en bonde som ikke har like god IT-kompetanse som de
andre informatikkstudenten vi testet på. 

Dimensjonering

Kravspesifikasjonen sier at systemet skal kunne greie å håndtere 200 bønder og
10.000 sauer. Vi har derfor dyttet masse testdata inn in databasen slik at hver
bonde har minst 50 sauer. System håndterer dette fint, og systemet vart ikke
merkbart tregere av dette når det kommer til brukeropplevelsen. Vi merker dog at
Raspberry PI-en må jobbe hardere for å kjøre en full oppdatering av alle sauene,
men siden dette skjer kun tre ganger i døgnet er systemet veldig stabilt. Vi har
og testet ved å gi en bonde mange flere sauer. Da vart applikasjonen merkbart
tregere når man ville tvinge gjennom en oppdatering. Bortsett fra selve
oppdateringen fungerte system her også som før. Vi visste allerede fra starten
at en Raspberry PI ikke var egnet når mengden data som var lagret ble veldig
stor, og om prosjektet noen gang skulle blitt lansert som et fullgodt produkt
måtte vi ha investert i en ordentlig server. Det er fremdeles interessant at en
så liten boks oppnår kravene satt i kravspesifikasjonen uten problemer. 
